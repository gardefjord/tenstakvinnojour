---
layout: default
---

<div class="page">

  <div class="section section--article">
    <div class="section--inner">
      <h1>Så kan kvinnojouren hjälpa</h1>

      <h4>Någon som tror dig. Lyssnar, stöttar och peppar. Som inte ut­går från att de vet saker om dig som du inte själv berättat. Det är vad du möter om du kontaktar en kvinnojour, tjejjour eller ungdomsjour.</h4>

      <p>Jouren kan ge råd och tips om var du kan vända dig, t.ex. advokat, familjerätt och andra organisationer. De kan hjälpa dig i kontakten med polisen, socialtjänsten eller vårdcentralen.De kan träffa dig för samtal eller ha samtal med dig över chatt eller mejl. De flesta kvinnojourer kan erbjuda boende under en kortare tid för dig och dina barn.</p>

      <p>De som arbetar på kvinnojouren och tjejjouren har god förståelse för din situation. De är vana vid att lyssna.</p>

      <p>Du som ringer eller hör av dig via mejl eller chatt bestämmer själv om du vill vara anonym eller om du vill tala om ditt namn.</p>

      <p>Sök efter en kvinnojour, tjejjour eller annan jour hos Unizon <a href="http://unizon.se/hitta-jour">Hitta jour</a>.</p>

      <h3>JURIDISKT STÖD</h3>
      <p>Du som söker stöd på en kvinnojour eller tjejjour kan be om hjälp med juridiska frågor. Behöver du en advokat bör du kolla med närmaste kvinnojour eller tjejjour vem de rekommenderar. Unizon samarbetar med Advokatbyrå Barbro Sjöqvist AB i Stockholm, bland annat när det gäller de juridiska texterna på vår hemsida. På Barbro Sjöqvists blogg kan du söka efter relevanta rättsfall och ändringar av lagtexter som rör bland annat ensam vårdnad, skilsmässa, umgänge, boende, sexualbrott och våldsbrott.</p>

      <p>Tjejzonen erbjuder gratis juridiskt stöd för dig som är ung tjej i form av tjänsten Fråga juristen. Den som svarar på din fråga är Matilda Scherlin, jurist på Advokatbyrån KLINT och tidigare chattstorasyster på Tjejzonen.</p>

      <h3>OM DU BEHÖVER FLY</h3>
      <p>Om du kan - planera din flykt tillsammans med kvinnojouren, socialtjänsten eller nära vänner. Tänk även på att planera för barnens säkerhet.</p>

      <p>Packa en väska med:</p>

      <ul>
        <li>personbevis, t.ex. pass, körkort eller id-kort för dig och barnen</li>
        <li>ekonomiska handlingar, t.ex. pengar, bankomatkort, kreditkort</li>
        <li>värdehandlingar, t.ex. försäkringsbevis, hyreskontrakt, skilsmässopapper, arbetsintyg, barnens skolbetyg, vårdnadspapper</li>
        <li>nycklar till huset/lägenheten, bankfack, bilen</li>
        <li>mediciner, recept till dig och barnen</li>
        <li>kontaktlinser, glasögon, tandställning</li>
        <li>smycken</li>
        <li>foton på dig och barnen</li>
        <li>viktiga saker för barnen, t.ex.gossedjur, snuttefilt, napp, favoritbok, leksaker</li>
        <li>klädombyten för dig och barnen</li>
        <li>toalettsaker</li>
        <li>viktiga adresser och telefonnummer, t.ex. till barnens förskola eller skola</li>
          saker som du tycker mycket om och som betyder mycket för dig och för barnen</li>
      </ul>

      <p>Den här listan är lånad från <a href="http://www.falkenbergskvinnojour.se/">Falkenbergs kvinnojour</a>.</p>

    </div>
  </div>


</div>

